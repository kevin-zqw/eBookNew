<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN" xmlns:epub="http://www.idpf.org/2007/ops">
<head>
<title></title>
<meta charset="UTF-8"/>
<link rel="stylesheet" type="text/css" href="../Styles/style0003.css"/>
</head>
<body>
<h5>别范安成诗一首（沈休文）</h5>
<p>【<b>题解</b>】</p>
<p class="fs">范岫，字懋宾。文惠太子在东宫时，沈约之徒以文才引见，岫亦预焉。岫文章虽不及沈约，而名行为时辈所重，博涉多通，尤悉魏晋以来吉凶故事。《梁书》记载，沈约常称其：“范公好事该博，胡广无以加。”南乡范云谓人曰：“诸君进止威仪，当问范长头。”永明中，出为建威将军、安成内史。</p>
<p class="fs">此诗为沈约送别范岫之作。何焯《义门读书记》谓：“清便婉转，自成永明以后风气。”</p>
<hr/>
<p class="center">生平少年日，分手易前期【【“生平”二句：此言春秋既富，前期非远。分手之际，轻而易之。言不难也。前期，指后会有期。】】。</p>
<p class="center">及尔同衰暮，非复别离时【【“及尔”二句：言年寿衰暮，死日将近，交臂相失，故曰非时也。及尔，我与你。】】。</p>
<p class="center">勿言一樽酒，明日难重持【【“勿言”二句：此言勿以此一樽酒为轻，生死无期，明日恐不得与之重持。持，执。】】。</p>
<p class="center">梦中不识路，何以慰相思【【“梦中”二句：李善注引《韩非子》记载，六国时，张敏与高惠二人为友，每相思不能得见，敏便于梦中往寻。但行至半道，即迷，不知路，遂回。如此者三。】】。</p>
<p>【<b>译文</b>】</p>
<p class="kt">往昔咱俩是少年，分手轻易约前期。</p>
<p class="kt">如今你我已衰老，非复少年别离时。</p>
<p class="kt">勿辞今朝一杯酒，须知明日难重持。</p>
<p class="kt">梦里相逢不识路，别后何以慰相思。</p>
</body>
</html>