<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/style0003.css" rel="stylesheet" type="text/css"/>
</head>
<body>
  <h1 class="text-title-1-c">敦煌本維摩詰經問疾品演義書後</h1>

  <p class="bodytext">予讀此品演義，至</p>

  <p class="bodytext-fs-only-np">獅子骨崙前後引。</p>

  <p class="bodytext">之句，初不得其解。後檢義浄南海寄歸内法傳卷肆西方學法章自注云：</p>

  <p class="bodytext-fs-only-np">然而骨崙速利尚能總讀梵經。</p>

  <p class="bodytext">及義浄大唐西域求法高僧傳下貞固傳附載其弟子孟懷業事云：</p>

  <p class="bodytext-fs-only-np">至佛逝國，解骨崙語。</p>

  <p class="bodytext">據此，則骨崙即崑崙之異譯，自無待言。考太平廣記叁肆拾引通幽録云：</p>

  <p class="bodytext-fs-only-np">［盧頊］夜夢一老人騎大獅子，獅子如文殊所乘。毛彩奮迅，不可視。旁有二崑崙奴操轡。</p>

  <p class="bodytext">然則文殊之騎獅子固有崑崙奴二人，以爲侍從。與所謂</p>

  <p class="bodytext-fs-only-np">獅子骨崙前後引</p>

  <p class="bodytext">之事情略同，而骨崙二字之確詁於此可推得也。予前數年已爲此演義作長跋，載歷史語言研究所集刊第貳本第壹分中。尚有賸義，久未寫出。師仲公老而健忘，於講授時尤甚。因併附書於後，以備教室之用云。</p>

  <p class="inscribed-right">（原載清華周刊第叁柒卷第玖、拾期）</p>
</body>
</html>